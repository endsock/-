# 破计心无所在

#### 原文：

**阿难白佛言： 世尊我昔见佛与大目连、须菩提、富楼那、舍利弗，四大弟子共转法轮。常
言： ＇觉知分别心性，既不在内，亦不在外，不在中间，俱无所在，一切无著，名之为心。＇则我无着，名为心不？
佛告阿难：汝言觉知分别心性俱无在者，世间虚空、水、陆、飞行，诸所物象，名为一切，
汝不著者为在？为无？无则同於龟毛、兔角，云何不著？有不著者，不可名无；无相则无，非无即相，相有则在，云何无著？
是故应知： ＇一切无著，名觉知心＇，无有是处。**

#### 新解：
