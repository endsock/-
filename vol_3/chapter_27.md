# 五蕴本如来藏性
_圆瑛法师讲义:372 成观法师义贯:158_

**阿难！汝犹未明，一切浮尘诸幻化相，当处出生，随处灭尽，幻妄称相，其性真为妙觉明体。如是乃至五阴六入，从十二处至十八界 ，因缘和合，虚妄有生；因缘别离，虚妄名灭。殊不能知，生灭去来，本如来藏，常住妙明不动周圆妙真如性。性真常中，求于去 来迷悟生死，了无所得。**

佛言：阿难，汝今犹未明了一切浮尘（五蕴，六尘，六根，六识）为幻化之相，皆是从真心本性出生和灭尽,一切生灭不离自心自性，唯自心现量，此外更无一法可得。是故一切生灭，幻化虚妄的现象称为其相，故其相乃属假名；然其相虽妄，而其性实乃真为本妙觉明之体，全体皆真。非但浮尘其体是真，如是乃至一切众生之五蕴、六入,甚至从十二处，至十八界一切有为法，皆于因缘和合之时，则虚妄而现有生起之相，而实无生；若因缘别离之时，则虚妄假名为灭，而实无灭。一切众生殊不能知世间一切生灭与去来，皆本如来藏常住、妙明、不动、周遍圆满之妙真如性；于此本性真常之中若求于（想要找）去、来、迷、悟、生、死之相，皆了无所得，如虚空华。

**阿难！云何五阴，本如来藏妙真如性？**

**阿难！譬如有人，以清净目，观晴明空，唯一晴虚，迥无所有。其人无故，不动目睛，瞪以发劳。则于虚空 ，别见狂华，复有一切狂乱非相。色阴当知，亦复如是。**

佛言：阿难，譬如有人，一念未动之时，以清净无妄之目，观晴明湛寂之虚空,则见唯一晴明虚空，此外回无所有，纤尘不立（无有十法界依正染净凡圣可得。）其人忽然无缘无故而不动目睛，瞪直眼睛以发生因过度劳累所产生的错觉现象，则于原来一无所有的虚空中别见有狂华于空起灭，复有一切狂乱非实之相出现。一切众生色阴之获得，当知亦复如是，纯为自心虚空所生之空华劳相，本无所有，乃无明劳相所生；虽生，亦毕竟无体可得。

**阿难！是诸狂华，非从空来，非从目出。如是阿难！若空来者，既从空来，还从空入 ；若有出入，即非虚空。空若非空，自不容其华相起灭；如阿难体，不容阿难。若目出者，既从目出，还从目入 ；即此华性，从目出故，当合有见。若有见者，去既华空，旋合见眼；若无见者，出既翳空，旋当翳眼。又见华时，目应无翳，云何晴空 ，号清明眼？是故当知，色阴虚妄，本非因缘，非自然性。**

佛言：阿难，是诸狂乱起灭的空华，究竟是从哪里生出来的呢？一、此诸狂华非从虚空中生出来；二、亦非从观者之目中出生。如是，阿难：一、此华若是从空生出来者，其生之时既是从空出来，当其灭时，还应从空而入；然而若有处所能令物出入，即为有内外之实体，即非真虚空,以虚空一相，无有内外之别，故无出、入，（是故若言空华从空出、从空入，不能成立。）又，若物能从虚空出入，虚空即非真空；虚空若非真空者，即变成实体，如是自然不能容其华相于其中起灭，这正如同阿难的身体为一实体，故不能容纳另外一个阿难于其中。（因此，虚空若非真空，即是实体，便不能容纳空华于其中起灭；然而现在病眼人实见华在空中，可见此虚空不是实体，而真是虚空；既然真是虚空，便无内外，物便非从其中出入，因此结论：此华相并不是从空而出。)二、此华相若是从观者目中出生者，则华生之时既是从目而出，则华灭之时亦应还从目而入（回到原处）才对。复即以此华之性而言，因为是从目出生之故,它便是有情之性，故亦应如眼之性一样，当合有能见之性。此华若有能见之性，则当其出去之后既成为华而处于虚空中，当它旋转身回头对着观者时，合当能见到自己的眼!（然而事实不然，此华并不能见自己的眼，可知此华并无能见之性；既无能见之性，可知此华并不是从观者目中而出；故说空华为从目出，不能成立。）又，若此空华并无能见之性者，则此华乃属无情物；若是无情物，当它出去之后，既可障碍于空，则当其旋归之时，亦当会照障于眼，令不能见其他物，（而事实不然，故此空华非从目出)。又当眼睛见到空华之时，因此华已从目而出，此时目中应无复赘障；眼若无赘，应称为清净眼才对，则云何唯有观见睛空而不见空华相的人才号为清明眼呢？（如今既然看见空华，却说眼中无赘，这是不能成立的；可知，看见空华的人，即是眼中有病才会看见空华；即知华未从眼出，故说华从目出，是不能成立的。）是故当知，色阴虚妄，本非因缘，非自然性。

**阿难！譬如有人，手足宴安，百骸调适，忽如忘生，性无违顺。其人无故，以二手掌，于空相摩。于二手中 ，妄生涩滑，冷热诸相。受阴当知，亦复如是。阿难！是诸幻触，不从空来，不从掌出。如是阿难！若空来者，既能触掌，何不触身？不应虚空选择来触 。若从掌出，应非待合。又掌出故，合则掌知；离则触入，臂腕骨髓，应亦觉知入时踪迹。必有觉心，知出知入，自有一物身中往来，何待合知，要名为触？是故当知 ，受阴虚妄，本非因缘，非自然性。**

**阿难！譬如有人，谈说酢梅，口中水出；思蹋悬崖，足心酸涩。想阴当知，亦复如是。阿难！如是酢说，不从梅生，非从口入。如是阿难！若梅生者，梅合自谈，何待人说？若从口入，自合口闻，何须待耳？若独耳闻，此水何不耳中而出？思蹋悬崖，与说相类。是故当知 ，想阴虚妄，本非因缘，非自然性。**

**阿难！譬如暴流，波浪相续，前际后际，不相逾越。行阴当知，亦复如是。阿难，如是流性，不因空生，不因水有 ，亦非水性，非离空水。如是阿难！若因空生，则诸十方无尽虚空，成无尽流，世界自然俱受沦溺。若因水有，则此暴流，性应非水 。有所有相，今应现在。若即水性，则澄清时，应非水体。若离空水，空非有外，水外无流。是故当知，行阴虚妄，本非因缘，非自然性。**

**阿难！譬如有人，取频伽瓶，塞其两孔，满中擎空，千里远行，用饷他国。识阴当知，亦复如是。阿难！如是虚空非彼方来，非此方入。如是阿难！若彼方来，则本瓶中既贮空去，于本瓶地应少虚空 。若此方入，开孔倒瓶，应见空出。是故当知，识阴虚妄，本非因缘，非自然性。**

